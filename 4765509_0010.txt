‘2

 

de arte grammatica editos a liberiore et erectiore studiorum ratione alienos duxisse novimus. At
ne omnem eiusmodi studiorum rationem indignam putemus viris summo ingenii acumine pmditis

monent clarissima exempla Appii Claudii*) Q. Ennii G. Lucilii M. Terentii Varronis, monet splen-·

didissimum nomen G. Caesaris. Nimirum quod illi poeticarum deliciarum cupidi docent, jejunam
esse eam disciplinam et ab elegantiore doctrina remotissimam, id milii longe secus videtur. Quid?
quod doctissimis viris summo studio summaque cura dignum visum est artium litterarumque tam-
quam incunabula respicere, per quas intelligendi vias aut cogitandi ambages a primo fonte ad sum-
mum evectae sint fastigium, exquirere, quae jam adultae praeclara opera liberalique cura illu-⁴
strantur, leges oinnem linguam regentes, quaecuuque pertinent ad originem et formam immensae
multitudinis vocum verborumque a paucissimis radicibus per certas definitasque flectendi augendi
producendique regulas yiamque in omnibus aequabilem perscrutari, singulos, in quos late laete-
que succrescens haec arbor se diffundit, ramos et folia percurrere, quomodo et illi et haec cum
trunco cohaereant, quid naturae, quid in elaborandis linguis humanae sollertiae deberi videatur,
enucleare. Atque egregium sane omnibus disciplinis accessisse adjumentum, postquam lingua-
rum artisque grammaticae historia accuratius fuisset pertractata, nemo forsan dubitaverit. Ri-
deat igitur haec studia alius et in tenuissima doctrina versantis dicat observatiunculas: equi·
dem Democritum, dum tenuissimas fibras scrutaretur, suum Abderitis acumen invidisse haud exi-
stimo.

Jam si qui et doctrinae copiam et comptum dicendi genus desiderarint, mihi ut veniam, quae
tum tantae temporis subsidiorumque litteratorum parsimoniae tum omni huic litterarum generi con·
'cedi solet, concedant eos rogatos velim. Quare etsi non quaesitas esse amoenitatem et varietatem,
lectorum lenocinia, probe intelliges, tam spero fore, nt taedium ex hisce minutiis lectorum in ani-
mis creatum quodammodo submovcam. De Plinio quamquam viri docti multi multa disputave-
runt, nemo tamen exstitit, qui collectis undique veterum scriptorum de nostro testimoniis ejusque
reliquiis in unum corpus conjunctis curiosiusque pertractatis justam grammatici nobilissimi imagi-
nem adumbraret. ltaque constitueram hac prooemiandi occasione data de universa Plinianorum
studiorum ratione observationes meas annalibus his scholasticis praefigere. Quum autem crescente,
ut fit, sub manibus dum elaboratur materia, disputatio, qnam exempli causa propositam brevem
sore speraveram, sensim sensimqe in integrum librum exiret, operis partem quandam' eligendam
existimavi, quam virorum doctorum judicio traderem: quo factum est ut quae fusius aliquanto et
ad certum rei juste dispositae ordinem aden-icta exponere in animo habebam, mutato jam consi-
lio arctioribus finibus pro temporis spatio hujusque libelli ratione circumscribenda essent· Qua in
re ne hoc disputationi detrimento sit vereor, quod non integra sit neque omnibus numeris absoluta,
sed partis prae se ferat tenuitatem atque conditiones.

Jam quantum hae quaestiones habuerint difficultatis ac laboris, illi utique intellexerint, qui ipsas
non raptim, sed attente legent, nec quales post apertam ad sensum viam videantur, sed quales fue-
rint dum ea delitescebat, diligenter expendent. Accedit vero, quod ex his, quae a nobilissimo doctis-
simoque grammatico scripta sunt, pauca eaque dissipata et dispersa ad nos pervenerunt. Quae ergo
uno obtutu spectanda fuerat totius operis coagmentatio, ex istaque conjunctione emergens ac mani-
festo deprehendenda ratio et disciplina, eo modo plane evanescunt, quia singula membra in par-
tes diversas locaque dissita disperguntur, divulsis autem nullus amplius superest unius certaeque
rationis species. Hoc autem maxime dolendum est, quod ne frusta quidem Plinianae doctrinae

 

ἦ Pomponius Leg. 1, 2. ἐ 36.

