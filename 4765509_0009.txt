 

“ De G. Plinii Secundi

. studiis grammaticis.

Quum illud sit in more positum institutoque scriptorum, ut publicae lucis usuram dum suis
lucubrationibus largiuntur, iam usque ab exordio diligenter exponant, quibus potissimum de causis
ad illas animum appulerint, non unam fuisse, quae mihi aliis atque aliis occupationibus implicato
hoc opus, quale illud cunque sit, aggrediendum pemequendumque maximo suit incitamento eos, qui
haec legent, monitos volo. Etenim quum quaestiones grammaticas in libello de G. Julii Caesaris
studiis grammaticis inscripto ex adversariis delibatas aliquot annis ante in litteris collocassem pu-
blicique iuris fecissem, easque cum Plinianae doctrinae eruditionisque rationibus grammaticis arctis-
sime cohaerere intellexissem, quae de G. Plinio collecta et in schedulis dispersa habebam, eorum
in lucem emittendorum cupido sensim sensimque in me excitata est.

Praeterea quum Plinii dubii sermonis qui inscribuntur libros grammaticos ipso auctoris nomine
commendatos apud omnes fere, qui post Secundum de rebus grammaticis scripserunt, summo in ho-
nore fuisse appareat, eorum fragmina mihi haud secus ob doctrinae dignitatem atque ob maximam
pretiosissimarum reliquiarum copiam e reconditioribus vetustissimorum scriptorum thesauris petitam
quae cura studioque doctorum virorum colligantur emendentur illustrentur in pristinam dignitatem
restituantur digna videntur. Quid ergo pronius mihi fuit, quam, quum hoc proludendi munus
mihi esset oblatum, ut dote aliqua litteraria pro more instructi hi annales scholastici prodirent, de
Plinio cogitare operaequae nostrae ei deditae specimine proferendo? >

Num hoc grammaticorum studiorum genus publici sit saporis dubito -— quodsi nulla alia vii·-
tute commendabitur haud scio an levidense hoc munusculum quod obtuli aliquam gratiam ipsa sit
argumenti opportunitate initurum — sed ita comparatum duco, ut huius disciplinae vis et copia et
subtilitas clarissime exsplendescat, „dummodo materia inventa sit et par mateii'ae artifex sollers
industrius eaque animi obstinatione, ut vel minutae cuiusdam quaestionis causa viam quamvis
molestam non dicam emetiri, sed emensam, si res poscat, remetiri non detrectetur“. Neque vereor
ne nimiam huiuscemodi studiis vim tribuerim: quae quanti sint facienda haud ita facile mihi per-
suaserint, qui poeticarum deliciarum voluptate abrepti per latissimos Musarum campos exspatiari
malunt quam sicci et sobrii eruditionisque vere humanae expertes recta incedere. Sed haud scio
amnon gravius esse dicam decantatum illud judicium ζ’) Caecilii Secundi, quem libellos ab avunculo

 

⁸) Plin. Ep. 111, 5: Dubii sermonis octo scripsit sub Nerqne novissimis annis, quum omne studiorum genus
paullo liberius et erectius periculosum servitus fecisset. cf. Neam. p. 1. ³ v 1

